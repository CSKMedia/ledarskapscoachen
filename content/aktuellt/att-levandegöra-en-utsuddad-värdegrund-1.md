---
title: Att levandegöra en utsuddad värdegrund
date: 2020-07-15T07:12:36.143Z
description: Efter krisen står många företag inför att hitta en ny riktning
  framåt. Att skapa en tydlig och levande värdegrund är en viktig
  konkurrensfördel och för att behålla engagerade medarbetare. Risken är annars
  att de söker sig bort till andra arbetsplatser där tydliga och motiverande
  värderingar och beteenden är likställda med medarbetarens önskade arbetsmiljö
  och där ledarskapet är gott.⁣ Här får ni några tips.
image: /img_20200715_080911_158.jpg
---
⁣

Igår träffade jag en VD för ett företag med ca 450 anställda och ställde frågan vilken deras största utmaning var.⁣

⁣▶️ Svaret var att levandegöra en utsuddad värdegrund.⁣

⁣Eftersom det finns många företag som står inför samma utmaning och kommer bli extra angeläget när det är dags att hitta vägen framåt efter Covid19-krisen så vill jag dela med mig av några tips.⁣

⁣Att skapa en tydlig och levande värdegrund är en viktig konkurrensfördel och för att behålla engagerade medarbetare. Risken är annars att de söker sig bort till andra arbetsplatser där tydliga och motiverande värderingar och beteenden är likställda med medarbetarens önskade arbetsmiljö och där ledarskapet är gott.⁣

⁣\
**1. Involvera medarbetarna⁣**

⁣Involvera medarbetarna och skapa delaktighet genom att fråga efter fler värdeord som beskriver företagskulturen. ⁣Kanske hittar ni något nytt eller bättre ord.⁣

**2. Undvik floskler**

⁣Låt medarbetarna beskriva varför de enskilda värdeorden är viktiga för företagets framgång. Ge konkreta exempel på vad värdeordet innebär i det dagliga arbetet.⁣

\
**3. Lyft upp värdegrunden redan vid rekrytering och onboarding⁣**

⁣Säkerställ att alla jobbsökare och nyanställda förstår innebörden av värdegrunden. ⁣Ge introduktionen lite extra omtanke kring just värdegrunden.⁣



**4. Inkludera värdegrunden i strukturen⁣**

Etablera rutiner för att levandegöra och bevara företagets värdegrund, exempelvis årliga uppdateringar av värdegrunden och regelbundet återkommande diskussioner på enhetsmöten.⁣

Det räcker inte med att sätta upp inspirerande texter på väggarna.⁣⁣



**5. Uppföljning och feedback⁣**

⁣Uppmärksamma de som agerar i enlighet med värdegrunden och ge feedback till dem som inte gör det.⁣

⁣

**6. Walk the talk⁣**

⁣Som chef är du mångas förebild. Var stolt över er värdegrund och agera som ett levande exempel kring denna. Det kommer skapa trygghet och tydlighet för medarbetarna.⁣

⁣

⁣Kom ihåg att det tar lite tid att levandegöra en "bortglömd" värdegrund så ha tålamod och var konsekvent.

⁣