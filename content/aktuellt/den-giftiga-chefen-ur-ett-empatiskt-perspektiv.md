---
title: Den giftiga chefen ur ett empatiskt perspektiv
date: 2020-10-18T09:25:56.063Z
description: Det destruktiva ledarskapet gör att teamet blir lågpresterande. Den
  auktoritära ledaren hanterar allt själv och vågar inte släppa in någon. Hen
  bestämmer alla arbetsmetoder och processer själv. Medarbetarna anförtros
  sällan med beslutsfattande eller får sällan någon uppgift med ett eget ansvar,
  vilket leder till att medarbetarna inte känner delaktighet och tappar därför
  också glädjen, motivationen och engagemanget. Håller dessutom den auktoritära
  chefen inne på organisationens “WHY”, det vill säga anledningen till varför
  man arbetar där samt inte delar med sig av företagets gemensamma mål, då blir
  det en skrämd och trött organisation.
image: /suit-673697_1920.jpg
---
**Den giftiga och auktoritära chefen**

Här har vi en chef som gärna vill ha kontroll i allt som händer, som inte litar på sina anställda utan lever under devisen, “bäst karl/kvinna reder sig själv”. Beslut görs på kunskap och idéer från denna chef, som givetvis inte delar med andra. Den giftiga chefen vill ha full kontroll över gruppen och släpper sällan in någon i dennes revir.

Men är det så negativ med denna typ av ledarskap? Frågar du oss, så skulle vi säga att denna typ av ledarskap fungerar för en kortsiktig lösning eller i en typ av krissituation.

Här krävs det att chefen har nog med kunskap och information för att kunna fatta snabba beslut, vilket således krävs i sådana situationer.

Det fungerar säkert också bra på kort sikt i en organisation där man behöver styra upp och där medarbetarna har låg motivation. Där den auktoritära ledaren styr upp och följer upp agendan så att man ror målet i land.

**Hur påverkar ett giftigt och auktoritärt ledarskap, långsiktigt?**

Teamet blir lågpresterande. Den auktoritära ledaren hanterar allt själv och vågar inte släppa in någon. Hen bestämmer alla arbetsmetoder och processer själv. Medarbetarna anförtros sällan med beslutsfattande eller får sällan någon uppgift med ett eget ansvar, vilket leder till att medarbetarna inte känner delaktighet och tappar därför också glädjen, motivationen och engagemanget. Håller dessutom den auktoritära chefen inne på organisationens “WHY”, det vill säga anledningen till varför man arbetar där samt inte delar med sig av företagets gemensamma mål, då blir det en skrämd och trött organisation.

**Vad gör vi om vi hamnar i en sådan organisation?**

Det är förstås omöjligt att ge ett direkt svar på den frågan. Hur vi ska agera behöver bedömas utifrån varje unik situation och kontext.

Däremot finns det några saker som du kan tänka på om du hamnar i en organisation med en giftig chef.

Den första frågan du bör ställa dig själv är: **Hur gör jag för att hjälpa min chef att bli bättre?**

\-Kom ihåg att många chefer inte har fått rätt utbildning, träning eller förberedelser innan de kliver in i rollen som chef.

Dessutom lever fortfarande bilden av att chefen ska “toppstyra”, ha svaren på allt och agera på ett sätt som inte tar hänsyn till människors känslor på många arbetsplatser trots mängder av forskning som presentera negativa effekter av detta.

*Det är en oerhörd press för en människa att ha.*

Om du tänker att alla beteenden har en funktion så kan du försöka förstå orsaken till det giftiga beteendet.

Så, det första du vill göra för att skapa en känsla av självrespekt, kontroll och medmänsklighet är att göra chefen uppmärksammad på hur beteendet påverkar dig och ditt arbete. Du ska undvika att blanda in andra här. Det kan ge dig bakslag. Ha alltid ett “jag-perspektiv”.

Troligtvis agerar ledaren på detta sätt på grund av rädslor och oförmåga att hantera starka känslor. Detta gör att det är svårt för personen att ta emot feedback som kan upplevas som en personlig attack.

Att ge en osäker och giftig chef feedback kan vara minst lika obehagligt för dig eftersom personen troligtvis kommer gå till försvar och i värsta fall få dig att må ännu sämre än tidigare.

Ett sätt att komma runt det obehagliga med feedback är att fokusera på hur du önskar att chefen agerar i framtiden för att du ska prestera optimalt, så kallad feedforward.

Feedback handlar om att påtala och förhindra att gamla negativa händelser upprepas – **feedforward handlar om att uppmuntra framtida positiva händelser och beteenden.**

Eftersom feedforward fokuserar på lösningar är det lättare för en osäker chef att ta till sig än feedback som fokuserar bakåt, på misslyckanden.

## **Hur ger du feedforward?**

Att ge feedforward handlar om att ge förslag på hur man vill ha det i framtiden samt hjälpa till så mycket som möjligt med att nå dit.

*Exempel:* Chefen har agerat på ett sätt som påverkar dig och din prestation negativt. Istället för att ge feedback baserat på det skadliga beteendet, skulle feedforward kunna ta fasta på att måla upp ett framtidsscenario och föreslå ett sätt för personen att nå dit, till exempel att “för att jag ska kunna leverera det resultat och uppnå de förväntningar du har så behöver jag känna att du har tillit till min förmåga att klara uppgiften på mitt sätt”



Den giftiga chefen kan förändras. 

Det vet jag eftersom jag möter dem regelbundet.



Med omtanke,

Annah Thunberg