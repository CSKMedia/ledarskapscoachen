---
subMenu: "Kartläggning av ledarskap"
title: "Kartläggning av ledarskap"
firstHash: "Kartlaggning-av-ledarskap"
firstText: "
En strukturerad feedbackkartläggning som ger dig som ledare en nulägesbild av hur dina medarbetare uppfattar ditt ledarskap samt ett individuellt designat träningsprogram för att stärka dina utvecklingsområden i kombination med coaching.
<br>
<br>
Ledarskap i sin enkelhet kan förklaras som social påverkan i önskad riktning och handlar om att motivera människor att agera för att nå ett gemensamt mål.
Det finns en mängd olika teorier och tekniker som kan vara användbara när man utövar ledarskap. Dock handlar ledarskap om mer än att bara lära sig en teknik. För att vara en bra ledare krävs även god självkännedom, en stark vilja att påverka en situation kopplat till en tydlig förmåga att samverka med andra och inte minst att ha ett gott omdöme i relationer till andra.
<br>
<br>
Detta är egenskaper som är svåra att enbart läsa sig till utan kräver också praktisk erfarenhet och en god självinsikt. Att vara medveten om sina egna utvecklingsområden kan vara lika viktigt som att känna till sina styrkor.
<br>
<br>
LEAD FORWARD är en metod för ledarutveckling som bygger på en form av feedback som brukar benämnas feedforward. Som namnet antyder har feedforward ett framåtriktat fokus och tar avstamp vid, snarare än att stanna vid återkoppling på tidigare beteenden så som ofta är fallet vid traditionell feedback.
<br>
<br>

LEAD FORWARD utgår från en strukturerad feedbackkartläggning som ger ledare en nulägesbild av hur deras medarbetare uppfattar deras ledarskap.
<br>
<br>

Den ledarskapsmodell som ligger till grund för LEAD FORWARD är den så kallade Full Range Leadership Model vilken är en av de ledarskapsmodeller som har erhållit starkast vetenskapligt stöd.
<br>
<br>
Full range leadership model syftar till att beskriva ett brett spektrum av ledarskapsbeteenden och omfattar såväl konstruktivt som icke-konstruktivt ledarskap. LEAD FORWARD fokuserar dock på effektivt ledarskap och därför utgår LEAD FORWARD helt och hållet från de beteenden som är förknippade med effektivt ledarskap.
<br>
<br>
<b>I utvecklingsinsatsen ingår:</b>
<br>
<ul>
  <li>Introduktion och beskrivning</li>
  <li>Kartläggning av ledarskap (minimum 4 medarbetare)</li>
  <li>Arbetsmaterial</li>
  <li>Utvecklingsinsats- Individuellt anpassat träningsprogram för ledarskapsbeteenden</li>
  <li>Coaching</li>
  <li>Uppföljning</li>
  <li>Eventuellt ny kartläggning</li>
</ul>

"
firstImg: chefsstod.jpg
firstImgSmall: "big"
position: "bottom"
---
